<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Posts on Udros kelias.</title><link>/post/</link><description>Recent content in Posts on Udros kelias.</description><generator>Hugo -- gohugo.io</generator><lastBuildDate>Wed, 08 Jun 2022 00:00:00 +0000</lastBuildDate><atom:link href="/post/index.xml" rel="self" type="application/rss+xml"/><item><title>Jeszcze chwila</title><link>/post/2022.06.08-jeszcze-chwila/</link><pubDate>Wed, 08 Jun 2022 00:00:00 +0000</pubDate><guid>/post/2022.06.08-jeszcze-chwila/</guid><description>&lt;p>Został moment. Dwa dni. Zostało spakować się i przestać martwić rzeczami, których nie zdążyłam zrobić.&lt;/p>
&lt;p>Wewnątrz mam jakiś unieruchamiający dygot. Czuję, jak się skręcam, maleję w środku, jak mój żołądek się zaciska. Zamiast pracować, siedzę i patrzę przed siebie. Jakby paraliżował mnie strach, ale bać się przecież nie ma czego.&lt;/p>
&lt;p>Uspokój się. Oddychaj. Będzie jak będzie, przecież nie oczekujesz niczego, weźmiesz co przyniesie droga.&lt;/p></description></item><item><title>Tamta twarz</title><link>/post/2022.05.27-tamta-twarz/</link><pubDate>Sat, 28 May 2022 00:00:00 +0000</pubDate><guid>/post/2022.05.27-tamta-twarz/</guid><description>&lt;p>Ktoś powiedział mi niedawno, że to depresyjne doświadczenie. Zawahałam się wtedy z odpowiedzią. Tak trudno jest się przyznać, że są dni, kiedy w lustrze widzisz nie swoją twarz a pustkę, przerażająco smutną pustkę. Znam ten chłód, kiedy poddajesz się, lecisz w dół, zapętlasz muzykę, która wręcz rozrywa cię od środka, rysuje skórę&amp;hellip; Nie chcesz tego i jednocześnie dalej to sobie robisz, bo jest to w jakiś niewyjaśniony sposób nawet przyjemne. Jak przygryzanie ranki w ustach, rozdrapywanie strupa czy naciskanie na bolący mięsień. Nie chcesz tego, wiesz, że nie powinieneś się w tym zanurzać, ale czasem tylko z tego umiesz czerpać przyjemność. Dlatego nie boję się tego, znam to.&lt;/p>
&lt;p>W górach wszystko jest inne, prostsze. Problemy, które przed chwilą przerażały, tam przestają mieć jakiekolwiek znaczenie. Tam łatwiej jest być szczęśliwym… Kiedy idziesz, krok za krokiem oddalając się od nic nieznaczących awansów, spóźnień, cudzych wymagań, konwenansów, rozmów po cichu, uśmiechów numer trzy i specjalnego tonu, kiedy odbierasz telefon, nieudanych kontaktów z ludźmi, cudzych trosk i zaniedbań, kiedy jedyne co masz to cisza – myśli zaczynają wirować aż w którejś chwili każdą z nich możesz złapać, wysłuchać, ułożyć na miejscu.&lt;/p>
&lt;p>Odkrywasz na nowo sprawy, które zostały zakopane, porzucone w kącie, zaniedbane. Wracają nieprzepłakane wspomnienia, twarze bliskich, których już nie ma, wyrzuty sumienia… Wypłakujesz to i zamykasz w odpowiednim, podpisanym pudełku. Tam, w górach, możesz iść przed siebie nawet jeśli w życiu utknąłeś w niechcianym miejscu. Możesz być silny nawet jeśli na co dzień przerażają cię zwykłe, dorosłe sprawy. Możesz odetchnąć nawet jeśli chwilę wcześniej się dusiłeś.&lt;/p>
&lt;p>Chcę wrysować w siebie góry na stałe, wtłoczyć w swoje ciało ich tętno i siłę; zapamiętać każde uczucie, które niesie ze sobą wiatr na szczycie; pamiętać, jak malutka jestem w cichym, nocnym lesie gdzieś poza szlakiem i pamiętać szczęście, gdy moczy mnie ciepły deszcz, gdy powietrze po burzy pachnie, gdy chmury gonią się po niebie i kiedy dostrzegam pojedyncze mrówki pod nogami. Chcę wynieść z gór ile tylko udźwignę, a jeśli nie dam rady – to chociaż na tych kilka krótkich tygodni udawać, że nie ma nic poza górami.&lt;/p></description></item><item><title>Oczekiwanie</title><link>/post/2022.05.26-oczekiwanie/</link><pubDate>Thu, 26 May 2022 00:00:00 +0000</pubDate><guid>/post/2022.05.26-oczekiwanie/</guid><description>&lt;p>&lt;em>Niepewność. Lęk przed nieznamym. Napięcie, to dobre, ale i przytłaczające.&lt;/em>&lt;/p>
&lt;p>Za 15 dni o tej porze będę już na szlaku. Jest we mnie sporo niepokoju, ekscytacja i ożywienie na myśl o przygodzie. Nie planuję nic ponad to, co niezbędne. Pakuję namiot i swoje niewielkie doświadczenie, by cieszyć się niezależnością. Znam jedynie ogólny kierunek - czerwony, główny szlak w polskich Beskidach. Jakieś 500 km i trzy tygodnie, by dotrzeć w ukochany Beskid Niski i przepiękne Bieszczady. Nie chcę się spieszyć, umawiać, ustalać gdzie nocleg, gdzie obiad, przejmować się, że już noc jeśli nogi będą niosły&amp;hellip;&lt;/p>
&lt;p>To czas tylko dla mnie. Chcę poznać siebie i ustalić, jaka naprawdę jestem. Chcę nazwać tęsknotę, przerazić się samotnością i oswoić własne myśli. Być tylko tu i teraz. Zeszłoroczny kurs przewodników górskich odkrył przede mną jakąś nieznaną mi, moją własną twarz. Nie chcą tego, zasłaniam ją, kiedy tylko wracam z gór, ale może tym razem, kiedy będę miała więcej czasu, uda mi się chociaż częściowo wyrzeźbić ją, odsłonić. Na stałe. Bo tam, w górach, bardziej siebie lubię. Potrafię siebie docenić. I być może trochę pokochać.&lt;/p></description></item><item><title>Nie boję się sama</title><link>/post/2022.04.06-nie-boj%C4%99-si%C4%99-sama/</link><pubDate>Wed, 06 Apr 2022 00:00:00 +0000</pubDate><guid>/post/2022.04.06-nie-boj%C4%99-si%C4%99-sama/</guid><description>&lt;p>&amp;ldquo;Pracujemy w korpo, open space&amp;rsquo;ach lub w call centers. Jemy lunch i brunch. Zamawiamy sushi, hummus, carpaccio. Jako społeczeństwo mamy problemy z netoholizmem, tabloidyzacją, cyberterroryzmem.
A ja się boję ludzi.&amp;rdquo;&lt;/p>
&lt;p>Więc nie pytajcie mnie więcej, czy boję się iść sama w góry.&lt;/p></description></item><item><title>Życie (nie)toczy się</title><link>/post/2022.02.27-zycie-nietoczy-sie/</link><pubDate>Sun, 27 Feb 2022 00:00:00 +0000</pubDate><guid>/post/2022.02.27-zycie-nietoczy-sie/</guid><description>&lt;p>Przecieram oczy i wciąż nie wierzę. Nie umiem zrozumieć tego, co się dzieje dookoła. Nie dociera to do mnie. Moje serce jest teraz z wszystkimi, których dotyka wojna. I mocno współczuję tym, którzy wstydzą się teraz za swój kraj - Rosję. Nie wyobrażam sobie, co można czuć, budząc się właściwie na linii frontu. Ja, ze swojej ciepłej jaskini, czuję złość, strach, oburzenie, niepewność, rozpacz&amp;hellip; I zwykłe, codzienne troski.&lt;/p>
&lt;p>Chcę wierzyć, że jeszcze będzie normalniej. Póki co, życie toczy się dalej - dla wszystkich. Wciąż jest praca, dom, szkoły, trzeba jeść. I żyć. By mieć siłę pomagać jak umiem najlepiej, potrzebuję mieć dokąd uciekać, mieć gdzie łapać oddech.&lt;/p></description></item><item><title>Pojedynek</title><link>/post/2021.09.05-pojedynek/</link><pubDate>Sun, 05 Sep 2021 00:00:00 +0000</pubDate><guid>/post/2021.09.05-pojedynek/</guid><description>&lt;p>Pierwszy wrześniowy weekend kończę, wracając z Mistrzostw Polski Bloczkowców i Barebow. Wracam z dwoma brązowymi medalami - jednym wywalczonym indywidualnie, drugim
wspólnie z drużyną. Chociaż najważniejszy pojedynek dla mnie wygrałam akurat nie w finałach - pojedynek z dotychczasową mistrzynią. I samą sobą.&lt;/p>
&lt;p>To moje trzecie zawody w kategorii barebow. Wciąż nie doceniam, ile znaczy praca nad sobą i hartem ducha (dziękuję za to kursowi w SKG).&lt;/p>
&lt;p>Piękne są takie momenty, kiedy głowa jest w stanie całkowicie zapanować nad zestresowanym ciałem, a duch - nad głową. Za mało jest takich chwil&amp;hellip;&lt;/p></description></item><item><title>Zamykam to lato</title><link>/post/2021.07.24-zamykamtolato/</link><pubDate>Sat, 24 Jul 2021 00:00:00 +0000</pubDate><guid>/post/2021.07.24-zamykamtolato/</guid><description>&lt;p>Hej, przygodo! Zapisuję w serduszku rumuńskie góry, będę czekać na kolejne spotkanie. A póki co kończy się właśnie przejście letnie, ostatni egzamin praktyczny.&lt;/p>
&lt;p>Niecały rok temu zaczęłam kurs w SKG. I to była najlepsza rzecz, jaką zrobiłam sama dla siebie w tym dziwnym 2020 roku. Idę szukać wyzwania na kolejny rok.&lt;/p></description></item><item><title>Wspomnienie Wetlińskiej</title><link>/post/2021.06.01-wspomnienie-wetlinskiej/</link><pubDate>Tue, 01 Jun 2021 00:00:00 +0000</pubDate><guid>/post/2021.06.01-wspomnienie-wetlinskiej/</guid><description>&lt;p>Ten mały gamoń z fiu bździu w głowie to ja, dawno dawno temu. Mam wiele zdjęć z dzieciństwa, na które patrzę z dużym sentymentem. Ale w tym roku to spod schroniska
na Połoninie Wetlińskiej, gdzie wystaję zza pleców obcego dziś mężczyzny, mam może rok&amp;hellip; To zdjęcie jest szczególne. Jestem ogromnie wdzięczna mojej mamie, że sprawiła,
że jestem sobą, że góry są dla mnie naturalną przestrzenią, za noclegi pod namiotem i kilometry z plecakiem po górskich szlakach. Nie byłabym tą wersją siebie gdyby
nasze wspólne wakacje wyglądały inaczej.&lt;/p></description></item><item><title>Wiosenne</title><link>/post/2021.05.12-wiosenne/</link><pubDate>Wed, 12 May 2021 00:00:00 +0000</pubDate><guid>/post/2021.05.12-wiosenne/</guid><description>&lt;p>Było i deszczowo, i słonecznie. Mocno wietrznie i nieco śnieżnie. Widoki bywały różne, w nocy niewiele widać. Nie było łatwo - nieustanna praca nad sobą, w zmęczeniu,
niewyspaniu, ciągła koncentracja - poza przygodą to jednak był tygodniowy egzamin. Po raz kolejny przekroczyłam swoje granice, odkryłam jeszcze trochę swoją lepszą
stronę. Przetrwałam w niezłym stylu 24-godzinne manewry górskie, zapomniałam na chwilę o pandemii, zachowałam pogodę ducha do końca&amp;hellip;&lt;/p>
&lt;p>Wiem, że to nie koniec przygody z kursem, ale właśnie zamknęłam dużą jego część i jestem z siebie dumna.&lt;/p></description></item><item><title>Przejście zimowe</title><link>/post/2021.02.27-przejsciezimowe/</link><pubDate>Sat, 27 Feb 2021 00:00:00 +0000</pubDate><guid>/post/2021.02.27-przejsciezimowe/</guid><description>&lt;p>&lt;strong>Przejście zimowe 2021, Beskid Niski&lt;/strong>
Minął tydzień i jak to bywa, czas zaciera wspomnienie trudniejszych i gorszych chwil. Teraz myślę, że było po prostu różnie - jak na tym zdjęciu, gdzie z Martą mamy
odmienne zdania na temat temperatury. Pierwszy raz w życiu nocowałam w zimowych (prawdziwie zimowych) górach pod namiotem. Szliśmy w śniegu po kolana, czasem po pas&amp;hellip;
Udało się prawie nie zgubić uśmiechu a przede wszystkim - wytrwać mimo kryzysów. Nauczyłam się, że zimą lepszy jest mróz od odwilży, że mokry śpiwór to nic przyjemnego,
że ten kurs to coś więcej niż tylko górska wyrypa. Czy kiedyś powtórzę zimówkę? Kto wie&amp;hellip;&lt;/p></description></item><item><title>Niski</title><link>/post/2021.01.11-niski/</link><pubDate>Mon, 11 Jan 2021 00:00:00 +0000</pubDate><guid>/post/2021.01.11-niski/</guid><description>&lt;p>Nigdy nie wiemy, na ile nas stać. A stać nas na wiele, nawet wtedy, kiedy jesteśmy pewni, że to już naprawdę ostatni krok. Ale stawiamy kolejny, i jeszcze jeden,
i jeszcze&amp;hellip; Wchodzę mimo zmęczenia i obaw do górskiego potoku. Nocuję pod namiotem mimo, że wokół góry i zima. Idę, chociaż to już 20 godzina na nogach&amp;hellip; Staram się
zachować jasny umysł i humor, chociaż trudno nie odsłonić w takich chwilach swojej gorszej strony. Już wiem, że na to mnie stać. Ale to wciąż za mało.&lt;/p></description></item><item><title>Ile</title><link>/post/2020.12.07-ile/</link><pubDate>Mon, 07 Dec 2020 00:00:00 +0000</pubDate><guid>/post/2020.12.07-ile/</guid><description>&lt;p>Iloma życiami żyjemy, będąc nadal sobą? Kiedy ja to tak naprawdę ja? Na ile ważne jest przeżywanie danej chwili, a na ile pamięć o niej?&lt;/p>
&lt;p>Jak nie zapomnieć o ludziach, którzy odeszli - bliskich, którzy mieli na nas wpływ i tych obcych, których nigdy nie znaliśmy a którym również należy się pamięć,
bo kiedyś żyli i tworzyli krajobraz, na który patrzymy. Pusta Łemkowszczyzna.&lt;/p>
&lt;p>&lt;em>Beskid Niski 2020&lt;/em>&lt;/p></description></item><item><title>Nic nie wiemy</title><link>/post/2020.11.22-nicniewiemy/</link><pubDate>Mon, 07 Dec 2020 00:00:00 +0000</pubDate><guid>/post/2020.11.22-nicniewiemy/</guid><description>&lt;p>&lt;em>&amp;ldquo;tyle wiemy o sobie ile nas sprawdzono&amp;hellip;&amp;rdquo;&lt;/em>&lt;/p>
&lt;p>Trzeci weekend, kolejne wyzwanie. Jak w zmęczeniu i chłodzie zachować uśmiech i chęć pnięcia się pod górę? I po co?
Najtrudniejsza rzecz to praca nad samym sobą. Ta praca nigdy się nie kończy.&lt;/p>
&lt;p>&lt;em>Beskid Wyspowy 2020&lt;/em>&lt;/p></description></item><item><title>Orawa</title><link>/post/2020.11.16-orawa/</link><pubDate>Mon, 16 Nov 2020 00:00:00 +0000</pubDate><guid>/post/2020.11.16-orawa/</guid><description>&lt;p>&amp;ldquo;trudno czasem iść, nie stękać&amp;hellip;&amp;rdquo;&lt;/p>
&lt;p>Kończy się kolejny weekend i kolejny wyjazd pełen wszystkiego - emocji, wyzwań, poziomic, zapachu dymu, sentymentów i jeżyn&amp;hellip; Nasze szczyty są różne i różna jest droga, którą na nie obieramy. Zawsze bądź sobą. Tą najlepszą wersją siebie.&lt;/p>
&lt;p>&lt;em>Orawa 2020&lt;/em>&lt;/p></description></item><item><title>Babia</title><link>/post/2020.10.06-babia/</link><pubDate>Tue, 06 Oct 2020 00:00:00 +0000</pubDate><guid>/post/2020.10.06-babia/</guid><description>&lt;p>Było mokro, mgliście, wietrznie i zimno, ale niczego innego się nie spodziewałam, kiedy zrozumiałam, że zanurzamy się w chmurę. Było rewelacyjnie.
A ponieważ Tatry mnie nie ciągną to może być, że wyżej już prędko nie wlezę.&lt;/p>
&lt;p>Drugi najwyższy szczyt w Polsce (gdyby Tatry miały tylko Rysy) wreszcie zdobyty.&lt;/p></description></item><item><title>Nie zapominaj</title><link>/post/2020.01.27-nie-zapominaj/</link><pubDate>Mon, 27 Jan 2020 00:00:00 +0000</pubDate><guid>/post/2020.01.27-nie-zapominaj/</guid><description>&lt;p>Nigdy nie wolno nam zapomnieć, jak delikatni jesteśmy. My, inni, bliscy i obcy, ten drugi człowiek. A jednocześnie - jesteśmy jak dzikie konie, z palącą potrzebą wolności, gnani nieznanym wichrem. Jak koty, które lgną do ciepła i wyginają grzbiet pod ciepłą dłonią. Jak psy, które wielkimi ciemnymi oczami patrzą na swojego człowieka, głęboko wierząc za każdym razem, że ostatni raz go żegnają.
Kiedy jesteśmy prawdziwi?&lt;/p>
&lt;p>Choć mój świat się zmienia, mijają lata, ludzie dookoła pojawiają się, odchodzą, trwają, ranią lub podnoszą na duchu, moja litania się nie zmienia. I niech pozostanie jako podsumowanie wszystkich ubiegłych i przyszłych lat, jako postanowienie noworoczne, by pewne rzeczy były trwałe i niezmienne.&lt;/p>
&lt;p>&amp;ldquo;(&amp;hellip;) Pamiętaj: kiedy znów zdziczeję,
&lt;!-- raw HTML omitted -->Odrzyj mnie z wichrów i ugłaskaj&amp;rdquo; ~Julian Tuwim&lt;/p>
&lt;p>&amp;ldquo;(&amp;hellip;) Wygodnie jest myśleć, że wciąż jest się do uratowania, nawet jak się już w to prawie nie wierzy.&amp;rdquo; ~Julio Cortázar&lt;/p>
&lt;p>&amp;ldquo;(&amp;hellip;)Mnie trzeba strasznie, bez pamięci kochać i trzymać z całej siły. Inaczej nie ma mnie.&amp;rdquo; ~Stanisław Ignacy Witkiewicz&lt;/p>
&lt;p>&amp;ldquo;Przyzwyczaili się. Popłakali a potem się przyzwyczaili. Człowiek jest podły i do wszystkiego się przyzwyczaja.&amp;rdquo; ~ Fiodor Dostojewski &amp;ldquo;Zbrodnia i kara&amp;rdquo;&lt;/p>
&lt;p>&amp;ldquo;Tak silną mam nieraz potrzebę samotności, że na samą myśl spotkania się z kimś prawie dostaję szału.&amp;rdquo; ~Emil Cioran &amp;ldquo;Zeszyty 1957-1972&amp;rdquo;&lt;/p></description></item></channel></rss>