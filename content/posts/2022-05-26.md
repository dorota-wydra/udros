---
data: 2022-05-26
tytuŁ: Oczekiwanie
---
# Oczekiwanie
*Niepewność. Lęk przed nieznamym. Napięcie, to dobre, ale i przytłaczające.*

Za 15 dni o tej porze będę już na szlaku. Jest we mnie sporo niepokoju, ekscytacja i ożywienie na myśl o przygodzie. Nie planuję nic ponad to, co niezbędne. Pakuję namiot i swoje niewielkie doświadczenie, by cieszyć się niezależnością. Znam jedynie ogólny kierunek - czerwony, główny szlak w polskich Beskidach. Jakieś 500 km i trzy tygodnie, by dotrzeć w ukochany Beskid Niski i przepiękne Bieszczady. Nie chcę się spieszyć, umawiać, ustalać gdzie nocleg, gdzie obiad, przejmować się, że już noc jeśli nogi będą niosły... 
To czas tylko dla mnie. Chcę poznać siebie i ustalić, jaka naprawdę jestem. Chcę nazwać tęsknotę, przerazić się samotnością i oswoić własne myśli. Być tylko tu i teraz. Zeszłoroczny kurs przewodników górskich odkrył przede mną jakąś nieznaną mi, moją własną twarz. Nie chcą tego, zasłaniam ją, kiedy tylko wracam z gór, ale może tym razem, kiedy będę miała więcej czasu, uda mi się chociaż częściowo wyrzeźbić ją, odsłonić. Na stałe. Bo tam, w górach, bardziej siebie lubię. Potrafię siebie docenić. I być może trochę pokochać. 
