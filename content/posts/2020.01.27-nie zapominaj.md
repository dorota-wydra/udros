---
title: "Nie zapominaj"
date: 2020-01-27
draft: false
---

Nigdy nie wolno nam zapomnieć, jak delikatni jesteśmy. My, inni, bliscy i obcy, ten drugi człowiek. A jednocześnie - jesteśmy jak dzikie konie, z palącą potrzebą wolności, gnani nieznanym wichrem. Jak koty, które lgną do ciepła i wyginają grzbiet pod ciepłą dłonią. Jak psy, które wielkimi ciemnymi oczami patrzą na swojego człowieka, głęboko wierząc za każdym razem, że ostatni raz go żegnają. 
Kiedy jesteśmy prawdziwi?

Choć mój świat się zmienia, mijają lata, ludzie dookoła pojawiają się, odchodzą, trwają, ranią lub podnoszą na duchu, moja litania się nie zmienia. I niech pozostanie jako podsumowanie wszystkich ubiegłych i przyszłych lat, jako postanowienie noworoczne, by pewne rzeczy były trwałe i niezmienne.

"(...) Pamiętaj: kiedy znów zdziczeję,
<br>Odrzyj mnie z wichrów i ugłaskaj" ~Julian Tuwim

"(...) Wygodnie jest myśleć, że wciąż jest się do uratowania, nawet jak się już w to prawie nie wierzy." ~Julio Cortázar

"(...)Mnie trzeba strasznie, bez pamięci kochać i trzymać z całej siły. Inaczej nie ma mnie." ~Stanisław Ignacy Witkiewicz

"Przyzwyczaili się. Popłakali a potem się przyzwyczaili. Człowiek jest podły i do wszystkiego się przyzwyczaja." ~ Fiodor Dostojewski "Zbrodnia i kara"

"Tak silną mam nieraz potrzebę samotności, że na samą myśl spotkania się z kimś prawie dostaję szału." ~Emil Cioran "Zeszyty 1957-1972"
