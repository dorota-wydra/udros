---
title: "Życie (nie)toczy się"
date: 2022-02-27
draft: false
---

Przecieram oczy i wciąż nie wierzę. Nie umiem zrozumieć tego, co się dzieje dookoła. Nie dociera to do mnie. Moje serce jest teraz z wszystkimi, których dotyka wojna. I mocno współczuję tym, którzy wstydzą się teraz za swój kraj - Rosję. Nie wyobrażam sobie, co można czuć, budząc się właściwie na linii frontu. Ja, ze swojej ciepłej jaskini, czuję złość, strach, oburzenie, niepewność, rozpacz... I zwykłe, codzienne troski.

Chcę wierzyć, że jeszcze będzie normalniej. Póki co, życie toczy się dalej - dla wszystkich. Wciąż jest praca, dom, szkoły, trzeba jeść. I żyć. By mieć siłę pomagać jak umiem najlepiej, potrzebuję mieć dokąd uciekać, mieć gdzie łapać oddech.
